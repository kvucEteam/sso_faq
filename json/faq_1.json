{
    "userInterface": {
        "header": "Introducerende spørgsmål til SSO",
        "explanation": "Lorem ipsum dolor sit amet, consectetur adipiscing elit.",
        "instruktion": "Lorem ipsum dolor sit amet, consectetur adipiscing elit.", 
        "Placering": "INTRODUKTION"
    },
    "faq": [
        ["Hvad er en SSO?", "SSO står for Større Skriftlig Opgave og er en opgave, du skal skrive, hvis du tager en fuld HF-eksamen. Du vælger selv hvilket fag du vil skrive i og er med til at afgrænse emnet sammen med din vejleder. Der er krav til både indholdet og formen, og du vurderes på din evne til at behandle et fagligt emne på en korrekt og akademisk måde, hvor du bruger fagets stof og metoder."],
        ["Hvor lang/kort må SSO’en være? (Længde)", "Din opgave skal være mellem 10 og 15 sider lang (én normalside = 2400 anslag, inklusiv mellemrum). Det er vigtigt at du overholder dette. Skriver du mindre end 10 sider, vil du typisk ikke kunne besvare problemformuleringen tilstrækkeligt detaljeret. Loftet på 15 sider skal sikre at du på den anden side formår at begrænse dig."],
        ["Hvilken form skal den have?", "Du får en problemformulering som udgangspunkt for din opgave. Den SSO du afleverer består af en besvarelse af problemformuleringen. Ud over besvarelsen, skal der være en indholdsfortegnelse, et resumé, en indledning, en konklusion, en litteraturliste og eventuelle bilag."],
        ["Må man inddrage flere fag?", "Ja, SSO’en skal skrives i ét eller to fag. Du skal dog huske at hvis du vælger at skrive i to fag, så fordobler du de faglige krav til dig selv, idet du vil blive bedømt i begge fag. Det er således langt mere krævende at skrive en SSO i to fag, end i ét."],
        ["Må man skrive i C-niveau fag?", "Du må <i>ikke</i> skrive i et C-niveau fag alene, der skal indgå et fag på mindst B-niveau."],
        ["Hvilke fag kan man vælge mellem?", "Du kan vælge mellem de A- og B-niveau fag som du enten har afsluttet eller er i gang med. Du skal dog overveje om du har opnået faglig viden nok til at skrive en god SSO i et fag som du er i gang med - hvis du fx har startet faget i januar og skal skrive opgaven i midten af februar, har du kun fået ca. én måneds undervisning."],
        ["Hvilket fag er godt at vælge?", "Ingen fag er i udgangspunktet bedre end andre, men det er en fordel at det er et fag der interesserer dig, da du skal fordybe dig i et fagligt emne og arbejde med fagets metoder. Husk at det skal være et fag på mindst B niveau og du skal enten være i gang med faget eller have afsluttet faget."],
        ["Må SSO’en omhandle et emne som man ikke har haft om – fx i historie?", "Ja - SSO’en må gerne handle om et emne du ikke har været undervist i. Du bør dog overveje om du har gavn af at vælge et emne der ligger i forlængelse af noget du kender fra undervisningen. Det er her vigtigt at bemærke at du ikke må skrive om f.eks. nøjagtigt det samme emne som du har lavet i historieopgave om."],
        ["Er der specifikke krav til SSO'en?", "SSO’en skal have et omfang på normalt 10-15 sider. Andre specifikke krav bør du spørge din vejleder om - da det varierer fra fag til fag."],
        ["Kan jeg få hjælp til min SSO?", "Ja, på denne side ligger der en masse information om forskellige dele af SSO-processen. Desuden bliver du tildelt en vejleder som hjælper dig gennem hele processen og som du kan kontakte med de spørgsmål du måtte have. Det er vigtigt at du tidligt kontakter din vejleder, f.eks. når du har et gennemtænkt bud på et emne og fundet litteratur. Du må også kontakte din vejleder under selve skriveugen hvis du f.eks. er i tvivl om hvordan problemformuleringen skal forstås. Du er som kursist selv forpligtet til at kontakte din vejleder."],
        ["Er der en eksamen eller mundtlig prøve på SSO og hvordan foregår den hvis det er?", "Nej, SSO’en er udelukkende en skriftlig prøve - altså en opgave du afleverer."],
        ["Får man udleveret bøger eller andet materiale i de fag man skriver SSO i?", "Nej, du skal selv indsamle materiale, men spørg din vejleder hvis du er i tvivl om hvor og hvordan du skal finde materiale."],
        ["Hvor meget tæller karakteren?", "Karakteren tæller 1,5 og SSO-karakteren vil fremgå af dit eksamensbevis."],
        ["Får det konsekvenser at dumpe?", "Det får konsekvenser for dit samlede eksamensresultat/gennemsnit. Men du skal ikke skrive SSO’en om hvis du dumper."],
        ["Hvordan bliver karakteren givet/foregår bedømmelsen?", "Karakteren bestemmes ud fra en helhedsbedømmelse af din vejleder og en ekstern censor. Der lægges i bedømmelsen vægt på om læreplanens faglige mål for SSO’en er opfyldt. Der lægges særligt vægt på om opgaveformuleringen er besvaret fyldestgørende."],
        ["Får man karakteren på sit karakterbevis, og hvor meget tæller den?", "Ja, karakteren kommer til at blive anført på dit eksamensbevis. Den tæller 1,5."],
        ["Hvornår får man sin karakter?", "Du får din karakter senest 6 uger efter aflevering"],
        ["Får du en udtalelse i forbindelse med din karakter?", "Du får ikke en udtalelse, kun en karakter. Du kan dog godt bede din vejleder om en mundtlig begrundelse for karakteren."],
        ["Hvor længe har man til at lave den?", "Selve opgaven har du, fra du får udleveret din opgaveformulering, en uge til at skrive. Det er dog vigtigt  at du påbegynder især læseprocessen, men også skriveprocessen, længe før skriveugen. Det er fx en god ide at tage fyldige noter til det du læser."],
        ["Hvordan kan man øve det at gå til SSO eksamen?", "Processen med at skrive SSO ligger i tæt relation til at skrive historieopgave. Det er for en stor del af fagene de samme mekanismer man anvender i SSO arbejdet. Herudover bør du i din undervisning være særligt opmærksom på de dele af undervisningen der handler om hvordan man redegør, analyserer/fortolker og diskuterer/vurderer. Det er relevant for de fleste, omend ikke alle fag."],
        ["Kan man arbejde 2 og 2 sammen?", "Nej, SSO’en er en individuel opgave."],
        ["Skal man op og forsvare den?", "Nej SSO’en skal ikke forsvares."],
        ["Kan man skrive på et andet sprog, fx fransk?", "Som udgangspunkt skal SSO’en skrives på dansk, man kan dog søge om at skrive den på enten engelsk, tysk eller fransk."]
    ]
}
