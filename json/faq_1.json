{
    "userInterface": {
        "header": "Introducerende spørgsmål til SSO",
        "explanation": "Lorem ipsum dolor sit amet, consectetur adipiscing elit.",
        "instruktion": "Du skal i gang med at skrive din SSO. Klik på emnerne her på siden, - måske kan de svare på nogle af dine spørgsmål.", 
        "Placering": "INTRODUKTION"
    },
    "faq": [
        ["Hvad er en SSO?", "SSO står for Større Skriftlig Opgave og er en opgave, du skal skrive, hvis du tager en fuld HF-eksamen. Du vælger selv hvilket fag, du vil skrive i og er med til at afgrænse emnet sammen med din vejleder. Der er krav til både indholdet og formen, og du vurderes på din evne til at behandle et fagligt emne på en korrekt og akademisk måde, hvor du bruger fagets stof og metoder."],
        ["Hvor lang/kort må SSO’en være?", "Din opgave skal være mellem 10 og 15 sider lang (én normalside = 2400 anslag, inklusiv mellemrum). Det er vigtigt, at du overholder dette. Skriver du mindre end 10 sider, vil du typisk ikke kunne besvare problemformuleringen tilstrækkeligt detaljeret. Loftet på 15 sider skal på den anden side sikre, at du formår at begrænse dig."],
        ["Hvilken form skal den have?", "Du får en problemformulering som udgangspunkt for din opgave. Den SSO, som du afleverer, består af en besvarelse af problemformuleringen. Ud over besvarelsen skal der være en indholdsfortegnelse, et resumé, en indledning, en konklusion, en litteraturliste og eventuelle bilag."],
        ["Må man inddrage flere fag?", "Ja, SSO’en skal skrives i ét eller to fag. Du skal dog huske, at hvis du vælger at skrive i to fag, så fordobler du de faglige krav til dig selv, idet du vil blive bedømt i begge fag. Det er således langt mere krævende at skrive en SSO i to fag end i ét."],
        ["Må man skrive i C-niveau fag?", "Du må <i>ikke</i> skrive i et C-niveau fag alene. Der skal indgå et fag på mindst B-niveau."],
        ["Hvilke fag kan man vælge mellem?", "Du kan vælge mellem de A- og B-niveau fag, som du enten har afsluttet eller er i gang med. Du skal dog overveje, om du har opnået faglig viden nok til at skrive en god SSO i et fag, som du er i gang med. Hvis du fx har startet faget i januar og skal skrive opgaven i midten af februar, har du kun fået ca. én måneds undervisning."],
        ["Hvilket fag er godt at vælge?", "Ingen fag er i udgangspunktet bedre end andre, men det er en fordel, at det er et fag, der interesserer dig, da du skal fordybe dig i et fagligt emne og arbejde med fagets metoder. Husk at det skal være et fag på mindst B-niveau, og du skal enten være i gang med faget eller have afsluttet faget."],
        ["Må SSO’en omhandle et emne som man ikke har haft om – fx i historie?", "Ja - SSO’en må gerne handle om et emne, du ikke har været undervist i. Du bør dog overveje, om du har gavn af at vælge et emne, der ligger i forlængelse af noget, du kender fra undervisningen. Det er her vigtigt at bemærke, at du ikke må skrive om f.eks. nøjagtigt det samme emne, som du har lavet historieopgave om."],
        ["Er der specifikke krav til SSO'en?", "SSO’en skal have et omfang på normalt 10-15 sider. Andre specifikke krav bør du spørge din vejleder om, da det varierer fra fag til fag."],
        ["Kan jeg få hjælp til min SSO?", "Ja, du bliver tildelt en vejleder, som hjælper dig gennem hele processen, og som du kan kontakte med de spørgsmål, du måtte have. Det er vigtigt, at du kontakter din vejleder tidligt, f.eks. når du har et gennemtænkt bud på et emne og har fundet litteratur. Du må også kontakte din vejleder under selve skriveugen, hvis du f.eks. er i tvivl om, hvordan problemformuleringen skal forstås. Du er som kursist selv forpligtet til at kontakte din vejleder."],
        ["Er der en eksamen eller mundtlig prøve på SSO og skal man op og forsvare den?", "Nej, SSO’en er udelukkende en skriftlig prøve - altså en opgave du afleverer. SSO’en skal ikke forsvares."],
        ["Får man udleveret bøger eller andet materiale i de fag, man skriver SSO i?", "Nej, du skal selv indsamle materiale, men spørg din vejleder, hvis du er i tvivl om hvor og hvordan, du skal finde materiale."],
        ["Får det konsekvenser at dumpe?", "Det får konsekvenser for dit samlede eksamensresultat/gennemsnit. Men du skal ikke skrive SSO’en om hvis du dumper."],
        ["Hvordan bliver karakteren givet/foregår bedømmelsen?", "Karakteren bestemmes ud fra en helhedsbedømmelse af din vejleder og en ekstern censor. Der lægges i bedømmelsen vægt på om læreplanens faglige mål for SSO’en er opfyldt. Der lægges særligt vægt på om opgaveformuleringen er besvaret fyldestgørende."],
        ["Får man karakteren på sit karakterbevis, og hvor meget tæller karakteren?", "Ja, karakteren kommer til at blive anført på dit eksamensbevis. Den tæller 1,5."],
        ["Hvornår får man sin karakter?", "Du får din karakter senest 6 uger efter aflevering"],
        ["Får jeg en udtalelse i forbindelse med min karakter?", "Du får ikke en udtalelse, kun en karakter. Du kan dog godt bede din vejleder om en mundtlig begrundelse for karakteren."],
        ["Hvor længe har man til at lave den?", "Fra du får udleveret din opgaveformulering, har du en uge til at skrive selve opgaven. Det er dog vigtigt, at du påbegynder især læseprocessen og også skriveprocessen længe før skriveugen. Det er fx en god ide at tage fyldige noter til det, du læser."],
        ["Hvordan kan man øve det at gå til SSO-eksamen?", "Processen med at skrive SSO ligger i tæt relation til at skrive historieopgave. Det er for en stor del af fagene de samme mekanismer, man anvender i SSO-arbejdet. Herudover bør du i din undervisning være særligt opmærksom på de dele af undervisningen, der handler om, hvordan man redegør, analyserer/fortolker og diskuterer/vurderer. Det er relevant for de fleste, omend ikke alle fag."],
        ["Kan man arbejde 2 og 2 sammen?", "Nej, SSO’en er en individuel opgave."],
        ["Kan man skrive på et andet sprog, fx fransk?", "Som udgangspunkt skal SSO’en skrives på dansk. Man kan dog søge om at skrive den på enten engelsk, tysk eller fransk."],
        ["Hvorfor skal man skrive SSO?", "Formålet med SSO’en er, at vise at man selvstændigt kan undersøge en faglig problemstilling ved hjælp af fagligt stof og faglige metoder og begreber. Man skal vise, at man kan fordybe sig fagligt i et selvvalgt område og formidle denne undersøgelse skriftligt."],
        ["Kan man starte på SSO’en før tid?", "Du kender først ordlyden af din problemformulering, den dag du får den udleveret, på skriveugens første dag. Men de vejledermøder, som du holder med din vejleder frem imod opgaveugen, skal gerne resultere i, at du har fået produceret noget, som du kan bruge i din opgave."],
        ["Hvilken rolle spiller sproglig korrekthed?", "Når opgaven vurderes laver eksaminator og censor en helhedsvurdering. Derfor spiller sproget – sammen med en række andre ting – også en rolle. Det er derfor en rigtig god idé at få en bekendt til at læse opgaven igennem med henblik på at rette opgaven sprogligt."],
        ["Hvorfor <i><b>skal</b></i> man skrive i fag man følger eller har gennemført?", "Fordi det at skrive en SSO kræver en grad af fordybelse i emnet og kendskab til metoder, teorier og materiale, som man ikke umiddelbart har uden at have modtaget undervisning i det fag, man skriver indenfor."],
        ["Hvad hvis man får skriveblokade og ikke afleverer – kan man så gå til reeksamen?", "Man kan ikke gå til reeksamen, hvis man ikke afleverer sin SSO efter at have fået udleveret sin opgaveformulering. Man kan dog gå til sygeeksamen, hvis man bliver syg i skriveugen og får en lægeerklæring."],
        ["Kan man selv vælge om SSO-karakteren skal stå på eksamensbeviset?", "Tager du en fuld HF-eksamen er SSO’en en del af den samlede eksamen, og derfor vil den stå på dit eksamensbevis."],
        ["Kan man få forlænget tid?", "I særlige tilfælde – fx ved fuldtidsbeskæftigelse – kan man få 10 døgn i stedet for 7 døgn til at udarbejde opgaven."],
        ["Bliver der afsat tid i undervisningen til at læse?", "Nej, SSO’en er en individuel opgave som ligger ud over den almindelige undervisning, så der afsættes ikke tid i nogen af undervisningstimerne til arbejdet."]
    ]
}
